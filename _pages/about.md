---
layout: single
title: O mnie
permalink: /omnie
author_profile: true
---

{% include base_path %}

Nazywam się Alicja Mentel. Moja przygoda z fizjoterapią rozpoczęła się na studiach (Uniwersytet Jagieloński, AWF w Krakowie), a prawdziwego rozpędu nabrała poprzez indywidualną pracę z pacjentami. To właśnie ta praca i realny wpływ na jakość życia innych ludzi jest dla mnie źródłem ogromnej satysfakcji.

Moje doświadczenie w pracy z pacjentami pokazuje, że bóle kręgosłupa stanowią powszechny problem, co więcej, przestały one być jedynie symbolem nadchodzącej starości. Skarżą się na nie coraz młodsi ludzie, a są to głównie osoby wykonujące pracę w pozycji siedzącej. Stąd zrodził się pomysł na Projekt Kręgosłup, a zwalczanie dolegliwości bólowych kręgosłupa stało się moją misją. 

Żeby jak najlepiej realizować to powołanie, swoje umiejętności poszerzam na specjalistycznych kursach (PNF, terapia manualna). Dodatkowo, w myśl zasady, że lepiej zapobiegać niż leczyć, duże znaczenie przypisuję profilaktyce i wdrażaniu właściwej higieny kręgosłupa. Dlatego istotnym elementem mojej działalności są szkolenia. 

Moja praca jest dla mnie swego rodzaju wyzwaniem i pasją jednocześnie. Ale jak
wiemy, nie samą pracą człowiek żyje, więc staram się również rozwijać
inne zainteresowania. Jakiś czas temu zakochałam się w podróżach rowerowych, dzięki którym zwiedziłam wiele zakątków Europy.

![biking]({{ site.url }}//{{ site.baseurl }}/images/biking_1024x768.jpg){: .full}

*Wyprawa rowerowa wokół Sycylii*
{: .text-center}

Uwielbiam docierać też w miejsca, gdzie natura przejmuje panowanie nad cywilizacją. Dlatego chętnie zamieniam rower na górskie buty i podążam w górę, zatrzymując się przy widokach obok, których nie da się przejść obojętnie.

![trekking]({{ site.url }}/{{ site.baseurl }}/images/trekking_1024x768.jpg){: .full} 

*Trekking przez archipelag Lofotów w Norwegii*
{: .text-center}


