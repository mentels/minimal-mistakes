---
layout: single
title: Oferta
permalink: /oferta
sidebar:
    nav: "offer"
---

{% include base_path %}

<a name="firmy"></a>

## Dla firm

Nasza oferta obejmuje kompleksową obsługę firm w zakresie higieny kręgosłupa pracowników biurowych. Proponujemy szeroki wachlarz usług, począwszy od merytorycznych szkoleń w formie wykładów i warsztatów, poprzez konsultacje diagnostyczne poszczególnych pracowników, aż po ćwiczenia grupowe dostosowane do warunków biurowych.

Projekt Kręgosłup skierowany jest do firm, które w optymalny sposób chcą zadbać o zdrowie swoich pracowników i zmniejszyć ryzyko powstawania u nich dyskomfortu kręgosłupa. Dlatego oferujemy pakiety usług, oparte na indywidualnym podejściu do klienta i rzeczywistych potrzebach firmy. Wszystkie usługi, przy pomocy mobilnego sprzętu, realizujemy w siedzibie klienta lub w miejscu zamieszkania w przypadku terapii indywidualnej. Pakiety usług przewidują również dłuższą współpracę poprzez prowadzenie profilaktycznych zajęć gimnastycznych, czy regularne konsultacje monitorujące efekty wdrażania zdrowych nawyków w biurze.

Współpraca z nami dostarczy korzyści zarówno poszczególnym pracownikom, jak i całej firmie. Program szkoleń skutecznie podnosi świadomość związaną z profilaktyką zdrowego kręgosłupa, ergonomią pracy oraz promuje zdrowy tryb życia. Jego wdrożenie pozwala na zminimalizowanie dolegliwości bólowych, co w szybkim tempie przekłada się również na zwiększenie efektywności i komfortu pracy.


<a name="edukacja"></a>

![training_collage1]({{ site.url }}/{{ site.baseurl }}/images/training_collage1.jpg)
{: .full}

### Edukacja

W ramach edukacji prowadzimy prelekcje i warsztaty, których celem jest przede wszystkim minimalizowanie dolegliwości bólowych kręgosłupa u pracowników. 

Podczas szkolenia uczestnicy zdobędą wiedzę na temat:

* budowy i działania kręgosłupa,
* czynników zaburzających prawidłowe funkcjonowanie kręgosłupa,
* mechanizmu powstawania dolegliwości bólowych,
* zagrożeń związanych z pracą siedzącą,
* najczęściej popełnianych błędów postawy,
* właściwych zachowań chroniących kręgosłup.

Nasze warsztaty pozwolą nabyć umiejętności z zakresu:

* kształtowania zdrowych nawyków podczas pracy za biurkiem,
* zachowania właściwej ergonomii pracy,
* dostosowania stanowiska pracy do potrzeb,
* wykonywania ćwiczeń profilaktycznych kręgosłupa, również w warunkach biurowych,
* treningu kręgosłupa podczas przerw w pracy.

Poprzez nasze szkolenia zamierzamy także przełamać barierę psychologiczną i zachęcić do systematycznego wykonywania w przestrzeni biurowej prostych ćwiczeń będących również elementem integrującym zespół.


W programie szkolenia uwzględnione są również elementy dotyczące organizacji pracy i technik zarządzania czasem. Mają one na celu pokazanie, jak wdrożyć system przerw, które w połączeniu z efektywnymi ćwiczeniami mogą przyczynić się do poprawy higieny kręgosłupa.

<a name="cwiczenia"></a>

![training_collage2]({{ site.url }}/{{ site.baseurl }}/images/training_collage2.jpg)
{: .full}

### Ćwiczenia grupowe

Prowadzimy zorganizowane zajęcia gimnastyczne dostosowane do warunków w siedzibie klienta. Proponowana forma zajęć ma charakter zarówno profilaktyczny jak i terapeutyczny w zakresie bólu pleców. Jest połączeniem klasycznego modelu ćwiczeń programu “Zdrowy Kręgosłup” oraz metody Pilates.

Treningi mają na celu:

* rozluźnienie nadmiernie napiętych grup mięśniowych,
* mobilizację poszczególnych odcinków kręgosłupa
* naukę stabilizacji i utrzymywania prawidłowej postawy ciała,
* aktywizację zastałych mięśni,
* wzmocnienie mięśni posturalnych.

Zajęcia odbywają się na zapewnionym przez nas sprzęcie (maty gimnastyczne, taśmy Thera-Band, Bosu).

<a name="fizjoterapia"></a>

## Kompleksowa fizjoterapia dla klientów indywidualnych

Nasza oferta skierowana jest do osób, które chcą zniwelować dolegliwości bólowe i powrócić do utraconej sprawności ruchowej (po kontuzjach, urazach, zabiegach operacyjnych).
Oferujemy indywidualne konsultacje diagnostyczne obejmujące ocenę aktualnego stanu zdrowia pacjenta oraz analizę wszelkich czynników ryzyka, które mogą być przyczyną bieżących i przyszłych problemów zdrowotnych. Na tej podstawie dobieramy najbardziej skuteczną formę terapii dostosowaną do rzeczywistych potrzeb pacjenta.

Naszą terapię cechuje przede wszystkim indywidualne i kompleksowe podejście do pacjenta. Szczególną uwagę poświęcamy rozpoznaniu przyczyny dolegliwości. Stosujemy metody z zakresu terapii manualnej, masażu, terapii PNF, kinesiotapingu oraz kinezyterapii. Elementem terapii są również adekwatne porady i zalecenia dla pacjenta wraz z instruktażem ćwiczeń do samodzielnego wykonywania.

<a name="uklienta"></a>

## U klienta

Ze względu na mobilny charakter naszej firmy oraz dysponowanie profesjonalnym sprzętem, wszystkie nasze usługi możemy realizować w siedzibie klienta (biuro, miejsce zamieszkania) na terenie Krakowa i okolic.
Czas wykonywania usług ustalamy indywidualnie. Naszą ofertę dostosowujemy do trybu pracy danej firmy, aby harmonijnie wpisywała się w kulturę organizacyjną danego miejsca. 

<a name="cennik"></a>

## Cennik

<a name="cennik-pakiety"></a>

### Pakiety dla firm

| Pakiet                        | Podstawowy     | Rozszerzony     | Kompleksowy                  |
|-------------------------------|:--------------:|:---------------:|:----------------------------:|
| Cena brutto \*                | 800 zł         | 1600 zł         | 3200 zł                      |
| Szkolenie                     | +              | +               | +                            |
| Warsztat                      | -              | +               | +                            |
| Konsultacje indywidualne \*\* | -              | -               | +                            |
| Wizyty monitorujące \*\*\*    | -              | -               | +                            |
| Ilość spotkań                 | 1-2            | 3-4             | 5-7<br>(+4 wizyty monitorujące) |

\* Podana cena dotyczy grupy do 20 osób.  W przypadku większej liczby osób, cena i ilość spotkań są rozpatrywane indywidualnie  
\*\* Diagnostyka poszczególnych pracowników (przewidziany czas: do 30 minut na osobę)  
\*\*\* Konsultacje monitorujące efekty wdrażania zdrowych nawyków w biurze


<a name="cennik-cwiczenia"></a>

### Ćwiczenia grupowe

| Zajęcia                         | 1 / miesiąc     | 2-4 / miesiąc     | >4 / miesią      |
|---------------------------------|:---------------:|:-----------------:|:----------------:|
| Cena brutto za jedne zajęcia \* | 800 zł          | 600 zł            | 400 zł           |

\* Jeśli ćwiczenia są dodatkiem do pakietu dla firmy, to cena jednych zajęć wynosi 50% powyższej kwoty.

Zajęcia odbywają się na zapewnionym przez nas sprzęcie, w grupach max. 15 osobowych. 

<a name="cennik-indywidualni"></a>

### Klienci indywidualni

| <b>Konsultacja fizjoterapeutyczna</b> - pierwsza wizyta diagnostyczna z propozycją terapii | 30 zł     |
| <b>Wizyta terapeutyczna</b> - indywidualnie dobrana terapia                                | 60-100 zł |

