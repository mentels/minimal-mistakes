---
layout: splash
title: Szuflada
header:
   overlay_color: "#FFFFFF"
   overlay_image: szuflada_1.jpg
   title_color: "light"
   lead_color: "light"
excerpt: "(2017-06-03)<norb> Niepozorna inspiracja"
---

## Wstęp

Okazuje się, że szuflada, taka zwyczajna część mebli codziennego użytku, może być również inspiracją w sztuce. Szuflady wyłaniające się z klatki piersiowej oraz innych części ciała namalowanych czy wyrzeźbionych postaci, to powtarzający się motyw w twórczości Salvadora Dali. Podobno, kiedy artysta ten po raz pierwszy odwiedził Anglię, usłyszał wyrażenie w języku angielskim "chest of drawers" (komoda), które przetłumaczył dosłownie (samo "chest" to klatka piersiowa) i skojarzenie to na stałe zagościło w jego surrealistycznej sztuce. 
Ja natomiast czasem odwołuję się do ruchu szuflady, żeby lepiej zobrazować “sztukę” wykonania danego ćwiczenia.

## Szuflada, czyli zrób podwójny podbródek

* **Pozycja:** usiądź prosto (w pozycji neutralnej) na przedniej krawędzi krzesła, w lekkim rozkroku, ustaw stopy równolegle na podłożu, ułóż głowę prosto i patrz przed siebie, ręce możesz oprzeć na udach. Ćwiczenie można tez wykonać na stojąco w pozycji neutralnej.

* **Ćwiczenie:** cofnij brodę tak aby zrobił się “podwójny podbródek”, cały czas patrz przed siebie, nie odchylaj głowy do tyłu, ani nie pochylaj jej do przodu (ruch w płaszczyźnie poziomej, jak zasuwanie szuflady), **nie poruszaj barkami**, utrzymaj tę pozycję ok.5 sekund, a następnie rozluźnij głowę do pozycji swobodnej. 

* **Działanie:** korekcja ustawienie kręgów w odcinku szyjnym (fachowo: retrakcja odcinka szyjnego kręgosłupa:)).

## Rusz kręgosłupem

* **Pozycja:** usiądź prosto (w pozycji neutralnej) na przedniej krawędzi krzesła, w lekkim rozkroku, ustaw stopy równolegle na podłożu, ręce swobodnie wzdłuż ciała, głowę prosto ze wzrokiem skierowanym przed siebie.

* **Ćwiczenie:** weź głęboki wdech unosząc mostek wysoko w górę i do przodu, prostując kręgosłup, zbliżając łopatki, obracając barki i dłonie na zewnątrz, kciuki kierując jak najbardziej  do tyłu. Utrzymaj wdech ok.5 sekund. Następnie podczas wydechu przyjmij lekko przygarbioną pozycję, oddalając łopatki od siebie. Niech Twój kręgosłup przyjmie kształt litery C, przyciągnij brodę do mostka równocześnie obracając barki i dłonie do wewnątrz. Wykonaj spokojny, długi wydech trwający ok.5 sekund - **do pełnego rozluźnienia**.

* **Działanie:** mobilizacja kręgosłupa.
